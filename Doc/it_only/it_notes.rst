.. _it_intro:

Nota sulla traduzione italiana.
===============================

State leggendo la traduzione italiana della 
`documentazione ufficiale di Python <https://docs.python.org>`_. 

Questo progetto mira a tradurre e mantenere aggiornata tutta la 
documentazione originale. Se siete interessati a collaborare (grazie!), 
trovate tutte le informazioni che vi servono nella 
`repository GitHub del progetto <XXX>`_. 

Stato di aggiornamento.
-----------------------

Tradurre non basta: occorre poi fare in modo che, nel tempo, ogni 
pagina tradotta resti "al passo" con gli aggiornamenti dell'originale. 

Come potete sapere se la pagina che state leggendo è aggiornata oppure 
no? Per questo potete consultare il box "Traduzione italiana" che 
trovate all'inizio di ogni pagina, ed è fatto più o meno così: 

.. topic:: Traduzione italiana:

   commit: 4eba67783eb | data: 2020-05-17

   `storia <https://github.com/python/cpython/commits/master/Doc/library/datetime.rst>`_ | :ref:`aiuto<it_intro>`

Il box riporta esattamente la data e il nome del *commit* del file 
originale corrispondente. Cliccando sul link "storia" potete vedere 
l'elenco dei *commit* recenti di quel file (nel nostro esempio, la 
pagina del modulo ``datetime`` nella Libreria Standard). Ogni *commit* 
corrisponde a una modifica successiva, che è stata fatta dagli autori 
del file originale. In questo modo potete rendervi conto se la 
traduzione è aggiornata o no, e di quanto non lo è. 

In generale, ciascuna pagina ha una traduzione indipendente, e può 
essere più o meno aggiornata rispetto all'originale. Tuttavia, alcune 
sezioni sono invece "mantenute insieme": tutte le pagine interne della 
sezione sono sempre mantenute allo stesso livello di aggiornamento. Per 
queste sezioni, il box "Traduzione italiana" si trova una volta sola, 
nell'indice della sezione. 

Le sezioni "mantenute insieme" sono:

- Distributing Python modules
- Extending and Embedding
- FAQ
- Language Reference
- Tutorial
- Python Setup and Usage

Noi cerchiamo periodicamente di aggiornare tutti i documenti tradotti. 
Se però vi accorgete di un documento che vi sembra sia rimasto troppo 
indietro, segnalatecelo!

Collaborano a questo progetto.
==============================

Ogni box "Traduzione italiana" riporta l'autore della traduzione. Qui 
di seguito trovate un elenco di tutti i traduttori e collaboratori:

- Riccardo Polignieri (trad. sezione "Tutorial", 
  amministrazione del progetto);
